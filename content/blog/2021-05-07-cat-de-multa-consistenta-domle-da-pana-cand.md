---
title: Cât de multă consistență domle? Da' până când?
date: 2021-05-08T17:57:25.847Z
image: /images/4-progres.jpg
draft: true
---
În acest articol îți povestesc despre percepția mea despre diferența între mic și mare.

Ști ce mi se pare interesant? Ideea de a fi consistent. Nu știu, sau nu mi-au rămas în memorie, efectele oamenilor care au fost consistenți și au făcut câte puțin în fiecare zi.

Rezultatele remarcabile sunt în spatele celor care, într-adevăr, au fost consecvenți, dar fac mult în fiecare zi.

Iar, cât despre efectul levierului...

Chiar dacă fac mult zilnic, dacă este „spectacol de unul singur”, la final de an, ești cu mult depășit de concurență, care are o echipa formată din 3-4 oameni și depun la fel de mult, sau să zicem, jumătate din cât efort ai depus tu.

Ești gata să te păstrezi motivat și încântat în fiecare zi? Atunci în loc să desenezi 5 minute pe zi, în loc să faci o flotare pe zi, în loc să alergi 10 minute, dublează totul.

Bine bine, dar nu am suficient timp.

Exact aici se simte diferența, în rândul consumatorului de conținut. Se poate observa o diferență de la cer la pământ când la un proiect (spun asta ca să înglobez totul, sub forma de proiect, poate fi afacere, canal de YouTube, formație rock sau ce alte idei mai domle), după ce a trecut o oră, proiectul a beneficiat de implicare dublă, triplă, sau de 10-20 ori mai mare.

Ce vreau să zic prin asta? Singur poți lucra 60 de minute într-o oră. Într-o echipă de 10 oameni, după ce a trecut aceeași oră, au fost lucrate 600 de minute.

Consumatorul sau clientul va alege de cele mai multe ori produsul sau serviciul care este cel mai bine șlefuit, dacă nu sunt alte constrângeri.

Din câte vezi, articolul ăsta este plin de tensiune, probabil tocmai din acest motiv îl scriu. Să mă detensionez.

Trec orele și cu cât trec orele în care ai produs singur, cu atât rezultatele sunt mult sub așteptări.

Uite ce idee bună mi-a venit cu privire la productivitate și cum o pot crește.

Astăzi, 7 mai, am lucrat pentru job de la 8 la 4, 8 ore în total. Asta e productivitatea mea de acum. Rezultatul cheie pe care mi-l propun este să cresc anul acesta productivitatea la 16 ore pe zi.

Și dacă an de an îmi cresc productivitatea, sau poate chiar mai des, trimestru de trimestru, ajung să lucrez în 8 ore echivalentul la 256000 de ore. Adică împreună cu 32000 de mii de oameni.

Hai la treabă, Sergiu!

Al tău,

coregraf de cuvinte.