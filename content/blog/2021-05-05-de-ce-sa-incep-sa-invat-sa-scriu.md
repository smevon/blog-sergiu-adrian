---
title: De ce să încep să învăț să scriu?
date: 2021-05-05T14:17:03.833Z
image: /images/statuie-ganditoare.jpg
tags:
  - gândire
  - cuvinte
  - întrebări
  - filozofie
  - drum
  - progres
  - dezvoltare
  - coregrafdecuvinte
draft: true
---
<!--StartFragment-->

Photo by **[George Shervashidze](https://www.pexels.com/@automnenoble?utm_content=attributionCopyText&utm_medium=referral&utm_source=pexels)** from **[Pexels](https://www.pexels.com/photo/close-up-photography-of-boy-statue-1033797/?utm_content=attributionCopyText&utm_medium=referral&utm_source=pexels)**

<!--EndFragment-->

Nu prea am înțeles de ce sunt pe acest drum, în a scrisului.

Pe zi ce trece, sunt tot mai interesat să scriu corect, în diferite situații.

Cu fiecare ocazie, în care ideile mele nu au fost transmise așa cum îmi imaginam, îmi dădeam seama că ceva lipsea din modul meu de a comunica.

Ei bine, în timp ce citeam despre cuvinte, copywriting, cum să faci bani din asta și multe altele, am zărit o propoziție care mi-a adus mai multă claritate. Am primit răspunsul la de ce vreau să învăț să scriu și să-mi comunic ideile mai bine?

Această întrebare este defapt răspunsul la o întrebare la care m-am gândit cu mai mult timp în urmă, și, totul a pornit de la o frustrare.

Am pornit deja două fire narative, dar dacă ai răbdare, promit că voi ajunge la un final, care, din punctul meu de vedere este destul de impresionant.

Când eram mic, clișeic, știu, acum poți arunca roșiile de la piață în mine. Revin, când eram mic, adesea primeam remarca „Sergiu, gândește înainte să faci un lucru”. Nu zău? Și mai exact, cum se face asta?

De cele mai multe ori am rămas cu „buza umflată”, mi se spunea să gândesc, și atât. Acele persoane presupuneau că eu știu ce înseamnă să gândești, și, cel mai important, cum anume să gândești. Presupunerea lor, nu se baza pe o fundație solidă, fiindcă eu nu știam ce înseamnă să gândești.

Dar, mi se pretindea să fac acest lucru. 

Imaginează-ți cum te-ai fi simțit, dacă atunci când erai mic, sau chiar și acum, la vârsta de acum, să-ți spun „Prietene, desenează o floare”. 

Fără să știi ce este un creion, o foaie sau ce sunt culorile.

Succes în a descoperi singur, toate cele necesare.

Poate că este cel mai relevant, exemplu, poate că nu, eu nu am de unde să știu, până nu îmi comunici acest lucru.

Revenind la ale mele frustrări, că nu știam să gândesc, multe persoane mi-au cerut să fac asta, fără să-mi explice cum să fac acest lucru. Ce întrebări pot folosi pentru a găsi răspunsuri mai bune și mai practice. Aceste 2 instrumente sunt cruciale când vine vorba de a gândi, dar, nimeni nu mi-a zis asta.

Când primeam întrebări, sau erau situații în care știam că „oamenii gândesc”, eu pur și simplu, stăteam, pierdut, și nu făceam nimic spectaculos. Pe scurt, nu gândeam, nu făceam nimic în plus, decât să dau răspunsul pe care îl aveam oricum în primele 2 secunde de când am primit întrebarea. Dar pentru că în contextele astea „oamenii gândesc”, m-am făcut și eu statuie pentru câteva secunde.



Trăind cu întrebarea asta, observat destul de repede oportunitățile din societate, și deseori am întrebat persoanele în care aveam încredere „Ce înseamnă să gândești?”, „Ce face prietenul tău, despre care vorbești atât de frumos, când gândește?” sau „Cum ai gândit, ce ai gândit ca să ajungi la soluția asta?”, și am primit răspunsuri vagi, care mai mult mă agitau. 

Începeam să am impresia că sunt mințit, că defapt gândirea nu există, este doar o chestie despre care toți vorbesc, dar nimeni nu știe ce o fi ea.

Fiind consecvent în a-mi pune întrebarea „Ce înseamnă să gândești?”, în cele din urmă am găsit o unealtă care, din câte am citit, „structurează gândirea”, și anume scrisul. Încă nu știu ce înseamnă să gândești, sau și mai avansat, ce înseamnă să gândești bine, sau și mai avansat, ce înseamnă să fii un strateg bun? Am auzit că un strateg bun, „le gândește bine”.

Acum, că ești la final de articol, vreau să îți spun că știu de ce sunt atras de scris, de cuvinte sau de întrebări. 

Pentru că ordinea cuvintelor alese, reflectă modul meu de gândire, și pentru că îmi place dansul, de orice fel, din orice cultură, pornesc la drum cu intenția de a orchestra cuvintele, propozițiile, structurile verbale, frazele și bineînțeles, întrebările, într-un dans, pe care să-l porți cu tine.

Al tău, coregraf de cuvinte.