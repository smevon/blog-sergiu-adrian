---
title: Ce fac cu viața mea?
date: 2021-05-05T19:48:41.189Z
image: /images/2-caut-si-gasesc-calea.jpg
draft: true
---
De prea multe ori văd în filme „middle life crises”.

De foarte multe ori văd și aud persoane nemulțumite cu rezultatele obținute, la vârste între 30 și 40 de ani.

Se mediatizează foarte mult că doar atunci ai acea întrebare „Sunt mulțumit cu viața mea?”.

Bullshit.

Nu cred în asta. 

Poți avea 25 de ani sau mai puțin și să nu fii deloc mulțumit cu realizările tale și să vrei de 10 ori mai mult, să vrei să ajuți societatea sau comunitatea din care faci parte.

De prea multe ori văd că doar oamenii „maturi” ajung să își pună întrebări existențiale, dar de prea puține ori văd să se încurajeze ca „tineretul” să facă lucrul ăsta. 

Din punctul meu de vedere, când ești la început de drum, ai mai mari dorințe, ai mai mari aspirații, decât dacă ai începe la 30/40 de ani. Nu știu de ce, dar poate naivitatea unui om la început, îl poate propulsa atât de departe, încât mulți nu își pot imagina.

Convențional? Deloc. Nu cred, și nu am încredere în ceea ce „este dovedit” că funcționează. 

Bullshit.

Dacă o mai fost cineva acolo, eu nu mă bag.

Poți avea rezultate și zeci de dovezi că acel ceva funcționează, eu vreau și cred că sunt făcut să creez ceva unicat. Ceva ce nu foarte multă lume înțelege cum se poate concepe, cine trebui să fii să creezi așa ceva. Bineînțeles, ușor de folosit și accesibil.

Da. Poate să fie funcțional, dar nu pentru mine. Sunt conceput să gândesc în termeni de unicitate, și, în niciun caz „lucruri de masă”.

În cazul de față, le poți avea pe amândouă. Adică să fii unic, autentic și original să prindă la public. Tocmai prin aceste 3 calități, te arăți lumii că ești așa cum ești, fără să adaugi ceva strălucitor sau să scoți ceva oribil.

Este frustrant să mă imaginez la 80 de ani, uitându-mă uit în spate și să nu am ce să le povestesc nepoților.

Lumea este plină de oportunități, care mă așteaptă, pe mine. Da, pe tine, Sergiu. Trebuie doar să fii punctual, lucru pe care deja îl faci foarte bine.

„Go big or go home, I always say” este un citat din Hearthstone, care-mi place foarte mult, dar din păcate, observ că mă limitez destul de mult, cu fel și fel de joburi low-level.

Chiar dacă sunt lucruri simple de făcut, nu îmi ies, pentru că sunt prea simple și pentru că sunt „prea pentru toată lumea”. Oricine poate să facă acel lucru.

Când un lucru îl poate face și altcineva, nu mă mai interesează. Când un lucru este atât de simplu, încât cineva îl poate face mai bine, îmi pierd interesul. Când fac ceva ce oricine ar putea face sau învăța, la nivel subconștient, îmi dau seama că nu este locul meu.

Până acum, viața mea a fost descrisă în două variabile: fie fac ceva ce nimeni nu ar face, fie nu fac nimic. Ce pot să zic, sunt special! Pe naiba special, că atunci când „pic în plasa” lucrurilor mărunte, mă pierd, mă scufund și uit cine sunt și, de cele mai multe ori, nu performez. Nu sunt făcut, sau ființa mea, nu este făcută să facă ceea ce poate să facă și vecinul de la 3.



Sunt o ființă extraordinară, sunt făcut să fac lucruri extraordinare și să fiu extraordinar.

Mă cred prea bun?

Poate.

Și pe lângă asta, am încredere în mine că, în cele din urmă, îmi dau seama și că găsesc cea mai bună variantă.

Cea mai bună variantă o găsesc pe calea consecvenței.

<!--StartFragment-->

Imaginea creată de **[Vlado Paunovic](https://www.pexels.com/@vlado-paunovic-1567547?utm_content=attributionCopyText&utm_medium=referral&utm_source=pexels)** de minunata platformă, **[Pexels](https://www.pexels.com/photo/gray-concrete-building-exterior-with-geometric-design-3038740/?utm_content=attributionCopyText&utm_medium=referral&utm_source=pexels)**

<!--EndFragment-->



Sergiu,

Coregraf de cuvinte.