---
title: La ce întrebări voi răspunde în acest blog?
date: 2021-05-11T17:41:58.134Z
tags:
  - Undesunt?
draft: true
---
La întrebări personale, despre mine. Îmi propun să continui pe formatul ales, întrări personale și răspunsuri publice.

Scriu, dar fărăscop. Scriu idei și gânduri ce-mi trec prin cap, așa cum știu, așa cum învăț zilnic despre scris. Cred că scopul acestor articole este să golesc mintea, să avansez și să găsesc alte întrebări. 

Să mă uit la articol și să-mi dau seama că ce am scris nu mă ajută, public articolul, și găsesc altă întrebare, poate mai bună, poate nu.

Întrebări despre mine, despre viața mea. Poate vei crede că sunt egoist, zgârcit sau ce alte adjective mai găsești, și pe lângă toate acestea, mai știu că, dacă, tu, cel care te regăsești în frustrările, gândurile, sau fricile mele, atunci s-ar putea să-mi ating scopul.

Mă dezbrac în fața internetului. Îmi dau jos măștile sociale, una câte una. Sunt pregătit să dau ultimul strat de ceapă jos? Ei bine, cum încă nu sunt, și nici măcar nu știu cum arată acel strat, atunci mă ocup de stratul actual.

Nu îmi planific ce să scriu mâine, nu îmi planific ce să scriu săptămâna viitoare. 

Și iată, că, așa cum te așteptai, îți spun și de ce.

Astăzi sunt la al 7-lea articol, și dacă-mi permiți să fac analogia, sunt la al 7-lea pas. Oricât de mult vreau, nu voi ști niciodată ce este viu în mine, ce este important pentru mine, sau unde m-am pierdut în al 87-lea pas.

Oricât aș fii* vrut să planific excursiile cu autostopul, să mă ducă prima mașină din Cluj până în Turda, a doua din Turda, până în Alba-Iulia șamd. Reiau ideea pe scurt, pentru că nu știu lega corect gramatical fraza începută mai devreme.

Oricât de mult timp aș fi petrecut să-mi planific tot traseul din Cluj-Napoca în Skopje, încă nu aș fi pornit... și au trecut 5-6 ani de când am făcut asta. 

La fel cum un drum parcurs cu autostopul este plin de surprize, atât mai puțin plăcute, dar și foarte incitante, la fel este și acest „autostop” de scris articole.

În fiecare zi gândesc, deci exist, cum spune și prietenul nostru René Descartes. (Degeaba mă crezi inteligent că am știut să scriu cu accent pe e, când eu de fapt nici nu mai știam autorul, îmi aminitiserăm doar citatul „I think, therefore I am”)

În fiecare zi, ajung într-un alt articol, și, în fiecare zi am altă întrebare. Probabil voi avea întrebări multiple, în același oraș, sau dacă vrei, revin la cuvintele normale. Probabil, voi avea întrbări multiple pe același subiect. Sunt șanse destul de mari ca atunci când pun o întrebare, să nu-mi dau seama că mă duce în direcția greșită, dar pentru că deja știi, a doua zi, mai pun o întrebare, și uite așa domle, am conținut zilnic pe blog.

Apăi, dacă o sa fac bani din asta, ar fi tare fain. Să primești bani că te dezbraci, dar fără să dai jos hainele de pe tine. 

Eh? Știe Sergiu cum să așeze cuvintele să îți imaginez cum aș arăta fără haine?

Al tău coregraf de cuvinte,

Sergiu

P.S. Îl scriu după semnătură, pentru că acum, că am terminat de scris draftul, ulterior articolul, am uitat întrebarea de la care am pornit, și am dat scroll-up să văd întrebarea, și, da, am scris pe subiect, dar și pe lângă.