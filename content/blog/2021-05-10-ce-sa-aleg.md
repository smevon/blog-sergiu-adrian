---
title: Ce să aleg?
date: 2021-05-10T18:27:22.770Z
image: /images/5-alege.jpg
tags:
  - question;intrebari;dileme;drum;parcursy[
draft: true
---
Acest articol este vorba de multe posibilități, pe care eu le-am creat. Posibiltăți care mă entuziasmează, foarte tare. Și ca să nu mai vorbesc vag, aceste posibiltăți sunt idei de business.

Idei de business din categoria Digital Nomad. Cu cât citesc mai mult, îmi vin mai multe idei, cu cât mă opresc mai des, îmi vin și mai multe idei, până și azi-noapte mi-au venit idei de clipuri pe YouTube, în formatul lui MrBeast.

Scriu numele lui, doar ca referință, pentru că l-am descoperit recent, este pus pe un piedestal și tot la istoricul și progresul lui mă gândesc.

Să începem.

Mă entuziasmez foarte repede de ideile care-mi vin, care par frumoase, care par bune, dar nefiind testate, nu au nicio credibilitatea în fața unui investitor. 

Am urmărit azi un interviu cu un tip care a ajuns miliardar de la 100 de dolari investiți în a-și testa ideea.

Din câte observ, sunt prea atașat de ideile mele și îmi este frică să eșuez, să văd că deja este saturată piața pentru ideea mea, sau că au intrat 5-6 firme în faliment, încercând să intre pe nișa la care m-am gândit eu. 

În loc să aleg realitatea, merg pe varianta halucinației, că nu-i pot zice imaginație, și să cred că ideea mea este bună, dar fără să fie validare.

Din frica de eșec, tind să o păstrez doar pentru mine, că doar de ce să fac bani, eliminând ideile proaste, mai bine nu fac niciun ban și toate ideile sunt bune. Nu fac niciun ban, dar măcar mă cred mare și tare, cu nicio afacere lansată. Citește și ideile mele despre „[De ce mă simt invincibil când nu am cu cine mă bate?](https://www.sergiu-adrian.ro/blog/de-ce-ma-simt-invincibil-cand-nu-am-inamicul-in-fata/)”

Domle, întreabă încotro să mergi, că dacă nu... riști să te învârți „de-a be-oaia”

Domle, dacă vreau să ajung la Paris, încotro să o iau?

Domle, fac autostopul spre Munich, stau bine aici, am vreo șansă să prind vreo mașină?

Sunt doar câteva exemple, relevante din viața mea de călător... când nu știam încotro, întrebam, până și 2 cuvinte în engleză de la un sârb, 3 degete și un sunet ciudat, m-a ajutat să înțeleg încotro să stau la ocazie spre Belgrad. (Mai eram cu cineva, dar pentru că nu știai, am ales să-ți spun în paranteză, că de fapt, ne-a ajutat, nu „m-a ajutat”).

Să întrebi, înseamnă că îți pasă. Să întrebi, înseamnă că te observi că poate te învârți în cerc, stagnezi, sau mai rău, mergi în direcția greșită. Cel mai bun lucru pe care îl poți face când nu știi ce să alegi, este să întrebi.

Și poate, primele întrebări nu îți vor oferi claritatea pe care o cauți. Dar, stai așa, că-ți schimb perspectiva.

Dacă răspunsul la prima întrebare nu te ajută, ce oportunitate unică, să găsești o altă întrebare, care, să fie mai bună. Când pui a doua întrebare, nu începi de la 0, ci construiești peste prima, care aparent, nu ți-a adus nimic bun, decât, a doua întrebare.

Caută... întreabă... găsește... alege!

Al lumii coregraf de cuvinte,

Sergiu