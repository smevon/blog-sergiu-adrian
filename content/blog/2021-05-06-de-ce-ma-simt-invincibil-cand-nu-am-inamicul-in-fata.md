---
title: De ce mă simt invincibil când nu am inamicul în față?
date: 2021-05-06T18:30:11.413Z
draft: true
---
Să fii puternic, să te dai mare, să te crezi invincibil, când nu ai niciun inamic, sau ceva de cucerit, este ca și cum ai spune după un meci de fotbal... Știam eu că Liverpool va câștiga.

Comportament copilăresc. Ai impresia că dacă zici primul replica de mai sus, câștigi, sau ești mai bun cu ceva.

Din potrivă, ieși în evidență că nu îți asumi niciun risc.

Mă om bun, hai să stabilim un numitor comun.

Un copil nu își asumă responsabilitatea sau riscuri. Un adult le îmbrățișează pe amândouă, chiar dacă simte frică înainte.

Dar de unde știu eu asta? Foarte bună întrebare.

Sunt curios, dacă ai auzit, sau dacă ți s-a zis vreodată când erai mic replica „Cel mai tare din parcare, și parcarea e goală”.

Când e goală parcarea, este al naibi de ușor să-ți etalezi puterea, oricât de mică este ea. De ce?

Păi hai să despicăm firul în 5.

Când ești singur, oricât de puțin curaj simți, ești mai curajos decât persoanele din jur.

Oricât de puternic te simți, faci lucru ăsta fără să gândești prea mult, te simți invincibil pentru că nu este nimeni în parcare care să-ți pună în pericol puterea.

Când îți etalezi talentul, și nu ai nicio față umană, nicio reacție, nicio emoție străină, ești cel mai talentat. Este ușor să îți crezi gândurile care te laudă, care te încurajează, pentru că aceste gânduri primează. 

Dacă ar mai fi cineva lângă tine, cel mai probabil pe acea persoană ai putea proiecta nesiguranța în tine, și dacă tot faci asta, cresc șansele să crezi gândurile neproductive.

Acum că scriu aceste idei, îmi dau seama că pe de-o parte este benefic să îți etalezi mușchii și curajul, în fața unui apus de soare târziu, în fața unui mall închis de pandemie sau poate, doar în imaginația ta.

Oriunde, pentru orice durată, și orice ai face, singur în parcare, acesta este locul de exprimare, locul în care copilul tău interior se simte în siguranță. 

Poate n-ai curaj să ieși în public cu ideile, gândurile sau cuvintele tale. Pot prinde diferite forme, precum o pictură, o coregrafia de dans, un soft programat de tine sau o poate doar o coafură. 

Însă, ce bine îți prinde, atunci când ai în sfârșit curaj să faci acest lucru, să ieși în fața nimănui cu primul tău articol de blog, cu prima ta pictură, sau poate cu prima ta piesă cântată.

Este un sentiment fain să scrii pentru un prieten, dar fără să-i trimiți blogul. Cel mai probabil îl va descoperi singur. Prin metoda asta, Tim Ferris a reușit să aibă un Best Seller, tradus în 40+ de limbi, și anume. Nu mai știu despre care carte vorbea. 

Nu-mi doresc, și nici nu plănuiesc să am un Best Seller, dar este frumos sentimentul să scrii pentru cineva drag ție, și bineînțeles, fără să te aștepți să citească vreodată.

Și în cele din urmă, mă simt mai așezat, mai împământat. Am pornit de la o idee și o frustrare, care acum pare să aibă mai mult sens. Nu știu să scriu și nu știu cum să-mi structurez ideile, dar ce știu să fac, este să scriu la titlu o întrebare și să explorez pe diferite căi prin scrierea articolului de blog.