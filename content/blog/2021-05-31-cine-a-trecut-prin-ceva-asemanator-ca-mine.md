---
title: Cine a trecut prin ceva asemănător ca mine?
date: 2021-05-31T18:07:36.595Z
tags:
  - Cefac?
draft: true
---
Cine a mai pățit să aibă multe de făcut și să nu facă nimic?

Cine a mai trecut prin senzația apăsătoare a listelor cu aspecte ce „trebuie” făcute? Liste în care apar aspecte noi, care se înmulțesc, fără să fie bifat vreun lucru la final de zi.

Azi, fac multe. Pot număra câteva zeci de activități îndeplinite pe zi cu succes. Câte dintre ele contează cu adevărat? Niciuna. Ei bine, sunt relevante, dar degeaba îmi ascut cuțitele dacă îmi cumpăr pâinea feliată. Degeaba îmi calc hainele, sau îmi aranjez hainele la dungă, dacă stau doar în casă, și doar în pijama. 

Metaforic vorbind stau în pijama, pentru că dacă există un lucru care mă enervează cel mai tare, este să rămân în pijama toată ziua.

Dacă ar fi să-i spun pe nume acestui comportament, din punct de vedere al valorilor. Nu comportamentele sunt greșite, ci momentul când le fac, ordinea în care le execut. Dacă trec de stratul de suprafață și intru în profunzime, degeaba ascut cuțitele dacă nu am bani să-mi cumpăr pâine feliată.

La rădăcină, singurul comportament care mi-ar aduce cu adevărat valoare, ar fi acela care mi-ar produce siguranță financiară. Dar nu, eu aleg să-mi ascut cuțitele, pentru că mă imaginez, pe mine din viitor, care are succes și am în cuptor multe tipuri de pâine... Ajung să-mi imaginez problema „ce pâine mănânc astăzi...”, când de fapt, azi, în percepția realității de acum, nu îmi permit nicio pâine.

Bine, exemplul inițial era cu Ferrari, cum că „eu deja sunt milionar în mintea mea, de cumpărat îmi cumpăr Ferari, m-am decis, dar nu știu ce culoare”.

Ce avantaje am în situația actuală?